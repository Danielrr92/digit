Nel corso dell'estate abbiamo tantissimi giorni di ferie e a partire dalla fine di giugno fino alla fine di luglio trascorro sempre le mie vacanze presso la casa al mare dei nonni. La scorsa vacanza è stata molto divertente, anche perché con noi c'erano anche i nostri due cugini Flavio e Lisa. Durante il giorno ci recavamo sempre in spiaggia, divertendoci tantissimo, facendo tantissime escursioni in pedalò in compagnia dei miei genitori e dei miei cugini. La cosa più bella è che ci recavamo fino in fondo nell'immenso mare blu che assumeva sfumature che tendevano ad assumere colori vari: dall'azzurrino, al celeste, al verde smeraldo fino al blu zaffiro. Eravamo lontano dal mondo, nell'immensa tranquillità del mare e il nostro stato d'animo era sereno e allegro.